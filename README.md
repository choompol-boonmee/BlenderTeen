[วิดีโอสอน](tutorial.md)

# โครงการ เบลนเดอร์ทีน Blender Teen (blenderteen.com)
## แนวคิด

ปัจจุบันสื่อการสร้างผลงานสื่อดิจิทัลสามมิติ เข้ามามีบทบาทในชีวิต ประจำวันของเรามากขึ้น
สื่อดิจิทัลสามมิติถูกใช้ในการสร้างภาพยนตร์อนิเมชั่น และวิชวลเอฟเฟค (Visual Effect) หรือ 
การสร้างภาพสามมิติด้วยคอมพิวเตอร์ (CG หรือ 3D Animation) ร่วมกับการถ่ายทำภาพยนตร์ในระบบดิจิตอลเพื่อให้ได้ภาพที่มีความสมจริง
สื่อดิจิทัลสามมิติถูกใช้ในการพัฒนาเกมส์ ถูกใช้ในงานสถาปัตยกรรมสมัยใหม่ ถูกใช้ในการออกแบบผลิตภัณฑ์ ถูกใช้งานการออกแบบ วางแผนและควบคุมการก่อสร้าง
ถูกใช้ในทางการแพทย์สมัยใหม่ ถูกใช้ในการโฆษณาประชาสัมพันธ์ ถูกใช้ในการสร้างสรรค์ศิลปะสมัยใหม่ในรูปแบบดิจิทัล 
ตลอดจนงานด้านอื่นๆ อีกมากมาย และคาดการณ์ได้ว่าจะมีมากขึ้นในอนาคต

การสร้างงานดิจิทัลสามมิติ จำเป็นต้องมีทักษะเฉพาะ ซึ่งปัจจุบันหลายสถาบันการศึกษาระดับอุดมศึกษาให้ความสัมคัญมากขึ้น
แต่เพื่อเรียนรู้ทักษะเฉพาะดังกล่าว ไม่จำเป็นต้องเป็นมีความรู้พื้นฐานมากมาย เด็กและเยาวชน ระดับประถมและมัธยมก็สามารถเรียนรู้ไม่ยากนัก
ถึงแม้ซอฟต์แวร์ที่จำเป็นต้องใช้ในการสร้างงานดิจิทัลสามมิติ ส่วนใหญ่มีราคาแพง เข้าถึงได้ยาก แต่ก็มีซอฟต์แวร์จำนวนหนึ่งที่สามารถเข้าถึงได้โดยเสียค่าใช้จ่าย

"เบลนเดอร์" (blender) เป็นซอฟต์แวร์หนึ่งที่ถูกสร้างขึ้นเพื่อ สร้างสรรค์สื่อดิจิทัลสามมิติ ที่ถูกสร้างขึ้นภายใต้หลักการโอเพ่นซอส
(Open Source) คือเป็นซอฟต์แวร์ที่ผู้พัฒนามีเจตนาที่จะเปิดเผยและแบ่งปัน เพื่อให้ทุกคนสามารถเข้าถึงและนำไปใช้ได้อย่างอิสระ
นอกจากจะไม่มีค่าใช้จ่ายแล้ว ยังสามารถพัฒนาต่อยอดตามที่ตนเองต้องการ และเกิดประโยชน์ต่อผู้อื่นต่อไป
ตัวอย่างผลงานภาพยนตร์ที่มีชื่อเสียง ได้แก่ [เน็กซ์เจนNextGen](https://youtu.be/uf3ALGKgpGU) 
[สไปเดอร์แมน2](https://youtu.be/1s9Yln0YwCwX)

โครงการนี้ริเริ่มขึ้นเพื่อต้องการส่งเสริมให้เด็กและเยาวชนไทย ได้รับโอกาสเรียนรู้ทักษะการสร้างสื่อดิจิทัลสามมิติ โดยใช้ซอฟต์แวร์เบลนเดอร์
ผ่านกิจกรรมต่างๆ อาทิ เช่น การถ่ายทอดความรู้ทักษะการใช้ซอฟต์วแร์ กิจกรรมส่งเสริมการสร้างงานสามมิติ กิจกรรมประกวดผลงานสามมิติ เป็นต้น

## วัตถุประสงค์
1. เพื่อพัฒนาหลักสูตรและสื่อการเรียนรู้เพื่อพัฒนาทักษะการใช้งานซอฟต์แวร์เบลนเดอร์ในการสร้างสรรค์ผลงานดิจิทัลสามมิติสำหรับเด็กและเยาวชน
2. เพื่อจัดกิจกรรมฝึกอบรมให้ความรู้พัฒนาทักษะการใช้ซอฟต์แวร์เบลนเดอร์ให้แก่เด็กและเยาวชนในโรงเรียนและผ่านระบบออนไลน์
3. เพื่อส่งเสริมให้เด็กและเยาวชนมีการสร้างสรรค์ผลงานสื่อดิจิทัลสามมิติโดยใช้ซอฟต์แวร์เบลนเดอร์
4. เพื่อจัดกิจกรรมส่งเสริมการสร้างแรงจูงใจในการสร้างสรรค์ผลงานดิจิทัลสามมิติโดยใช้ซอฟต์แวร์เบลนเดอร์

## กิจกรรม
1. พัฒนาหลักสูตรและสื่อการเรียนรู้เพื่อพัฒนาทักษะการใช้งานซอฟต์แวร์เบลนเดอร์ในการสร้างสรรค์ผลงานดิจิทัลสามมิติสำหรับเด็กและเยาวชน
2. กิจกรรมฝึกอบรมให้ความรู้พัฒนาทักษะการใช้ซอฟต์แวร์เบลนเดอร์ให้แก่เด็กและเยาวชนในโรงเรียนและผ่านระบบออนไลน์
3. กิจกรรมส่งเสริมให้เด็กและเยาวชนมีการสร้างสรรค์ผลงานสื่อดิจิทัลสามมิติโดยใช้ซอฟต์แวร์เบลนเดอร์
4. กิจกรรมประกวดผลงานสื่อดิจิทัลสามมติเพื่อส่งเสริมให้เกิดแรงจูงใจในการสร้างสรรค์ผลงานดิจิทัลสามมิติ

## ผู้ร่วมดำเนินโครงการ
1. อ.ดร.ชุมพล บุญมี
